

Siema!
Chciałbym wszystkich zaprosić, 26.06.2021 na moje urodziny, które... a nie, czekaj.

Czujesz się rozstrzęsiony, podenerwowany i samotny?
Czasami masz ochotę na ognisko, ale męczy Cię ciepło - a potem zimno - a potem znowu ciepło
i jego zmienne temperatury? Nie wiadomo czy się przysunąć czy oddalić. Broda się pali, a plecy marzną?
Miewasz dni, w których nie czujesz się sobą? Chciałbyś (jako człowiek) czegoś więcej, ale COVID?
A może masz 40+ i denerwujesz się okrutnie, bo masz już żonę i jest super, ale nie masz 10 PLN na wstęp
na porządną bibę?

Bądź ze mną, nie przerywaj mi!

Bo właśnie zaczynam uświadamiać Ci, że znudziły Ci się ogniska, grille, spacery, suto nałożone stoły.
Jako rasowy młody DUCHEM człowiek oczekujesz od życia więcej i więcej, a tu słyszysz
"- no grilla rozpal!
- ale ich jeszcze nie ma to po co
- żeby był jak będą"
I czujesz, że coś Ci umyka. Jakaś cząstka. Elon Musk właśnie kmini ile mu wyjdzie na
wachę w podróż na marsa, a Ty masz rozpalać grilla, kiedy nawet jeszcze nie ma gości.

Ja to rozumiem. Sam wiele razy przechodziłem takie chwile. Pocieszałem się wtedy tym,
że jakoś to będzie i jakoś poskładam to życie. Że w razie co dokupię węgiel.
Spokojnie - chciałem zaznaczyć, że zależy mi na punktualności. Zaraz wyjaśnię.

Ale najpierw - pogadajmy.
Ustaliliśmy, że małżeństwo poznawiło Cię tej dyszki. A dalej jest pozbawienie Cię
węgla, który rozpalasz siedząc w samotności, w oczekiwaniu aż przyjedzie choć jeden gość.
Okej, ale nie wszystko stracone.

Posłuchaj tego. Piszę poważnie.
Baj baj ut of maj mind
Ju saj helo and i dynt repli
Got mi oun frends, ju got jurs
Ju donut noł mi animure...
Luk athe grunt iwont wajtup
Not coming downfromthis...
Czy jakoś tak (dokładniej jest tak: https://www.youtube.com/watch?v=FXZ1xjCCCDk)

Czujesz z tym związek? Nutkę ekscytacji? Wspomnienia lat, które są (przed) za Tobą?
Super.

To oznacza, że wkładasz jeansy, białe buty.
Malujesz oczy i masz szminkę w kieszeni, bo ktoś zapyta o numer,
Zaparkowałeś audi acztery lub asześć lub beemweczydzieścidziewięć tam gdzie nie można,
Spryskujesz się pestycydami,
Masz energię, aby być najlepszym tańcerzem!

Ponadto, słyszał czytelnik o przypowieści o braku imprez tanecznych w COVID pochodzącą z czasów starożytnych?
Ja też nie. Archeolodzy pewnie by mnie wyśmiali - na szczęście żadnego z nich nie zapraszam.

Zapraszam Ciebie. CIEBIE.
Dobra, konkrety.

Pogoda: nie wiem.
Nocleg: nie wiem.
Ognisko: nie wiem, ale całkiem możliwe, tylko że nie wiem.
Drinki: jeszcze nie wiem, pojedzie się po wstępowym i kupi za nie coś - 2 PLN za parę.
A jak nie masz pary: wszyscy będą Ci zazdrościć - ale nie będziesz miał co robić, bo nagle pojawi się zlot bramkarzy.
Dobra zabawa: gwarantowana! (I tak Ci czegoś brak, jesteś smutny, nie masz nic do stracenia).
Start: 18:05:37 (synchronizacja laserów).
Koniec: ostatni kurs PKS-a do domu.
Maseczki: obowiązkowe przed - tylko dla Pań, ale o tym wiedzą (czarny humor he he :P )

Podsumowując:
Zapraszam na moje OSOBISTE urodziny, które (możliwe) odbędą się przy ognisku, przy którym
(możliwe, że) coś wypijemy, ale nie dużo (bo zależy od zbiórki ze wstępu) i zrobimy mnóstwo
fascynujących rzeczy:
- skoki przez ognisko
- skoki przez zapalone ognisko (rozpalę dopiero jak będą goście! najpierw niech zmarzną - to docenią!)
- dla chętnych - niebezpieczne skoki przez zgaszone ognisko :)
- jedzenie kiełbasek w obecności dwóch chartów rosyjskich - kto pierwszy ten lepszy
- plastykowe kubki
- talerzyki: nie wiem, zobaczę...

Pewnie zastanawiasz się - co ja tam mam robić, jak się ubrać, zachować - "nie wiem czy pamiętam".
"Nie wiem czy powinienem" - wiesz. Ja też to wiem.
Ale oczywiście mam rękawiczki do podpierania ściany (dla tych którzy nie będą tańczyć),
któej nie będzie, co by im się dłonie od naciskania pilota nie starły :P

26.06.2020 zapraszam wszystkich na moje urodziny, które odbędą się dokładnie
26.06.2021 :P





